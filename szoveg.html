<!DOCTYPE html>

<html lang="hu">
    
    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Weboldal Család</title>
        <link rel="stylesheet" href="style.css">
        <link
        href="https://cdn.jsdelivr.net/npm/bootstrap@5.0.2/dist/css/bootstrap.min.css"
        rel="stylesheet"
        integrity="sha384-EVSTQN3/azprG1Anm3QDgpJLIm9Nao0Yz1ztcQTwFspd3yD65VohhpuuCOmLASjC"
        crossorigin="anonymous">
    </head>
    
    <body>
        
        <div class="container">
            <img src="Logo.png" alt="Logo" class="Logo" />
            <header>
                
                <h3 class="DSz">
                        Debreceni SZC Mechwart András <br>
                        Gépipari és Informatikai Technikum
                </h3>
            
            </header>

            <nav>
                <ul>
                    <li><a href="kezdolap.html">Kezdőlap</a></li>
                    <li><a href="szoveg.html">Történet</a></li>
                    <li><a href="tablazat.html">Táblázat</a></li>
                    <li><a href="kepek.html">Képek</a></li>
                    <li><a href="urlap.html">Űrlap</a></li>
                </ul>
            </nav>
                
            <main>
<head>
    
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">
    <script>
        function myFunction() {
            var element = document.body;
            element.classList.toggle("dark-mode");
        }
        function kontraszt() {
            var element = document.body;
            element.classList.toggle("k-mode");
        }
    </script>
</head>

<body id="TortenetBody">
    <header class="Felso">
        <h1>A MECHWART TÖRTÉNETE</h1>
        <button onclick="myFunction()" class="button">Sötét mód</button>
        <button onclick="kontraszt()" class="button">Kontraszt mód</button>
    </header>
    <div>
        <h2>Az iskola alapítása</h2>
        <p>Az iparilag fejlett nyugat-európai országokban már a XIX. század közepére kialakultak a kor igényeinek és
            követelményeinek megfelelő iparoktatási rendszerek. Magyarországon erre később került sor. Eötvös József
            tekinthető a középfokú iparoktatás eszmei megteremtőjének. Bár középipartanodai törvényjavaslata nem vált
            valóra, de az ő megbízásából tett Szakkay József kassai fő reáliskolai tanár nyugat-európai tanulmányutat,
            felső ipariskolákat látogatva. Hazatérve 1872-ben Szakkay József megnyitotta Kassán a Gépészeti Felsőbb
            Ipartanodát, az első hazai ipari középiskolát. A több mint 140 éves középfokú magyar iparoktatás egyik
            intézménytípusa kezdetben a kassai és 1879-től a budapesti felső ipariskola volt. Majd az 1890-es évektől új
            iskolatípusként létrehozzák az ipari szakiskolákat.<br>

            Városunkban is felvetődik egy középipariskola alapításának gondolata, sőt 1886-ban középipartanodai alap
            létesítésére is sor kerül. A terv azonban nem vált valóra, de nem is merült feledésbe.<br>

            A debreceni „középipariskola” ügye húszéves várakozás után jut a megvalósítás stádiumába. Kossuth Lajos fia,
            a századelő koalíciós kormányának kereskedelemügyi minisztere, Kossuth Ferenc 1906 szeptemberében a városhoz
            írt levelében úgy fogalmaz, hogy a kézműves ipar fejlesztése céljából Debrecenben „… tervezett tanfolyamok
            állandó alapját egy fémipari szakiskola …” által kívánja biztosítani. Kétéves alkudozás után végre létrejön
            a megegyezés a középfokú szakoktatásért felelős kereskedelemügyi miniszter és a város között az intézet
            létesítésének feltételeit illetően: 1908. június 13-án Kossuth Ferenc arról rendelkezik, hogy: „… a Debrecen
            sz. királyi város közönségével történt megállapodás értelmében az ottani fémipari szakiskola folyó év
            szeptember havában megalapítandó.” (Részlet az iskola alapító okiratából)<br>

            Így indult útjára Kelet-Magyarország első ipari középiskolája. Az intézet alapításának idején Debrecenben
            mindössze 1164 főt foglalkoztatott a gépipar. A négy évfolyamú szakiskola célja ilyen körülmények között „…
            szakképzett iparossegédek nevelésével a hazai fémipar fejlesztése, különösen pedig a gép-, épület-,
            műlakatos és kovácsipar korszerűvé tételéhez szükséges szakképzettség terjesztése.”</p>



        <p>Az új fémipari szakiskola Sztankay Farkas Béla okleveles vaskohómérnök és bányagépész igazgató vezetésével
            szervezetileg kiépülve, 1911-ben mai otthonába költözve, a kor színvonalán álló személyi és tárgyi
            feltételek
            között rövid idő alatt eredményesen valósította meg azt a követelményt, hogy az iparfejlesztés motorja
            legyen
            egy iparilag elmaradott régióban.</p>



        <p>A fémipari szakiskola és a felső ipari iskola évtizedei, a világháborús évek
            Az 1908-ban alapított szakiskola (az iskola alapítólevele szerint) nevelési célja: puritán szellemű, erős
            akaratú, kötelességtudó, alapos szakmai tudással rendelkező, hazafias érzésű iparosok nevelése volt. Ezt a
            célt
            szolgálta a tantervi anyag heti 50-57 tanítási órában történő feldolgozása, s az egyetlen tanórán kívüli
            nevelési fórum: az önképzőkör. A nevelés alapvető módszereit az igazgató a személyes példaadásában jelölte
            meg,
            s arra intette tanártársait, hogy „… az igazságos és méltányos szigor…” legyen vezérlőelvük a
            nevelőmunkában.
            Ami a szakiskolai képzés tartalmát illeti, az ipari érdekeket, a műhelyi élet kívánalmait tartották szem
            előtt.
            Az iparos nevelés szempontjából a rajztanításnak és a műhelygyakorlatnak meghatározó szerepe volt, s az
            összóraszám 87%-át ezek tették ki.</p>

        <p>A középfokú szakembernevelést egyre eredményesebben végző fémipari szakiskola fennállásának hetedik
            esztendejében kitört az első világháború. Már az első háborús tanévben katonai szolgálatot teljesít az
            iskola
            tíz nevelőjéből két mérnök és négy művezető, s a tanulók egy része. Az itthon maradt nevelők és tanulók
            nehéz
            körülmények között folytatják a munkát. Az iskolában hadi kórház van, s a tanműhelyben - a nyári szünetben
            is -
            haditermelés folyik egészen 1918. október 18-ig.</p>

        <p>Az első világháború pusztítását az tette teljessé, hogy az 1919. április 22-én Debrecenbe bevonuló román
            csapatok az iskola felszereléseit és gépeit elszállították. Az üresen maradt épületben mindent elölről
            kellett
            kezdeni. A háborútól megtépázott, igen szűkös anyagi viszonyok között, s nehéz politikai légkörben talpra
            állni
            készülő fémipari szakiskolát 1920. júliusában a kereskedelemügyi miniszter „… egy rendes szakiskolai
            tagozatú
            faipari szakosztály…” szervezésével bízza meg.</p>

        <p>A következő tanévekben újra fel kellett szerelni a fémipari műhelyt, s meg kellett teremteni a faipari
            szakiskolai képzés személyi és tárgyi feltételeit. Az ország súlyos anyagi helyzetében a „… kenyérkereső
            foglalkozás elsajátításának lehető…” könnyítését akarták elérni az iparoktatás vezetői a szakiskolai
            tanulmányi
            idő egy éves rövidítésével.</p>

        <p>Az 1924/25. tanévtől tért át szakiskolánk a hároméves képzésre. Az átszervezés lényegesen nem érintette a
            korábbi képzési célt és tartalmat. Ezzel egyidőben az egész iskolaépület belső felújítását is el kellett
            végezni.</p>

        <p>Drámai hangon emlékeznek meg a korabeli tantestületi jegyzőkönyvek a vidéki, szegény sorsú gyerekek tanulási
            körülményeiről. E gond enyhítésére az 1926/27. tanévtől elhatározzák a - háború miatt megszüntetett - menza
            újbóli megszervezését, s e „… mellé egy 12 személyes internátus…” létesítését, majd 1929-től „… az iskolával
            kapcsolatos internátus befogadóképességének…” emelését.</p>

        <p>1929-ben a debreceni ipartestület a fa- és fémipari szakiskola profiljának bővítésére tesz indítványt -
            mondván
            - Debrecen „… nagyon nélkülözi a mindenféle rendű és rangú iskolák mellett az építőipari iskolát.”
            Intézetünk -
            amely mindenkor érzékenyen reagált a környező ipar igényeire - az 1930/31. tanévtől építőipari téli
            tanfolyamot,
            majd 1935-től építőipari téli tagozatot indít, mely „… a kőműves és ácsmesteri vizsgára készíti fel az
            építőipari ifjúságot.”</p>

        <p>A három tagozatú iskola bővítésére a harmincas évek végén az intézetben terveket dolgoznak ki. A háborús
            készülődés miatt erre anyagi fedezet nincs, s a faipari szak fokozatos visszafejlesztés után 1944-ben meg is
            szűnik. A két világháború között egyre erőteljesebben hangoztatják az iparoktatás szakemberei - köztük
            Kiszely
            Árpád, iskolánk akkori igazgatója - hogy a magyar középfokú szakoktatás igazi és radikális reformja
            elodázhatatlan. Az Állami Iparoktatási Intézetek Tanárainak Egyesülete 1935-ben iskolánkban tartott
            közgyűlésén:
            a gimnáziumokkal egyenrangú érettségit adó, egységes középfokú iparoktatási intézményrendszer kiépítését, s
            a
            végzettek számára technikusi cím megadását követeli.</p>

        <p>E törekvések végül is elvezetnek ugyan az 1938. évi XIII. tc.-hez: az egységes középiskola gondolatához, de
            gyakorlati megvalósítása felemás módon történik meg. Így iskolánk - a várakozással ellentétben - nem
            négyéves és
            érettségivel záruló ipari középiskolává alakult át 1941-től, hanem hároméves és érettségit nem adó felső
            ipariskolává. A szakiskolához képest ez az átszervezés előrelépést jelentett, s ezzel 30 éves kívánsága
            teljesült Debrecennek. Hiszen már 1913-ban megfogalmazott cél, hogy „… városunk iparának fejlesztése
            érdekében
            arra kell törekedni, hogy minél előbb teljes felső ipariskolája legyen…” Szabó Gábor igazgató vezetésével
            megindul a felkészülés a megnövekedett feladatok megoldására. A közelgő háború előjele, hogy 1937-ben
            elkészítik
            az iskola légoltalmi tervét. A következő tanév elején megérkeznek az első behívók. Jóformán a második
            világháború előestéjén az iparügyi miniszter az iskolát felveszi a hadi üzemek „B” csoportjába, s az intézet
            személyzetét katonai fennhatóság alá helyezik. Ennek nyomán minden 14-70 év közötti személy honvédelmi
            munkára
            igénybe vehető. Folytatódnak a katonai behívások.</p>

        <p>1942 szeptemberétől az iskola felkészül a légitámadásokra. Az 1942/43. az utolsó „rendes” tanéve a felső
            ipariskolának az ország hadszíntérré válása előtt. Légvédelmi óvóhely létesül és elkészül az iskola
            készültségi
            és légoltalmi riadóterve, majd 1944 márciusától rádióügyeleti szolgálat működik. Áprilistól augusztusig
            német
            csapatok szálláshelye lesz az iskola.</p>

        <p>Az 1944. június 2-i légitámadás jelentős kárt okoz az iskola épületében. A tanműhelyben azonban a
            haditermelés
            zavartalan, s az 1944/45-ös rendkívüli tanév megnyitásának előkészületei is folynak. Az 1944. szeptember
            1-jei
            légitámadás „… alkalmával iskolánk súlyos bombatalálatot kapott, melynek következtében az egész épület
            teljesen
            használhatatlanná vált.”</p>



        <h2>Az átmenet évei a második világháború után</h2>
        Amikor a front átvonult a városon, intézetünk épületének egy része romokban hevert, műhelye pedig ismét
        kifosztva várta az élet megindulását. Az intézet történetében harmadszor kellett szinte mindent elölről kezdeni.
        A háború utáni első tanév nem csupán újjáépítési munkák elvégzését, a leglényegesebb tárgyi és személyi
        feltételek biztosítását kívánta meg a tantestülettől, de az eddigitől eltérő, új nevelési cél megvalósítását is.
        </p>

        <p>A következő tanévekben elsőrendű feladat volt az újjáépítés, valamint a felső ipariskolai oktatás rendes
            menetének mielőbbi biztosítása. Ez a munka eredményesen haladt Újvárosi Imre, majd László Árpád
            igazgatásával, s
            az 1946/47-es tanévben folyamatos tanítás mellett már a teljes tantervi anyagot el tudták végezni. Ebben a
            tanévben Kövesdy László építészmérnök lett iskolánk igazgatója, s tíz éven át nagy szakértelemmel és
            ügybuzgalommal vezette az intézetet. Az ő irányításával fejeződött be az újjáépítés, majd pedig tervei és
            szervezőmunkája nyomán jött létre az első iskolabővítés, a mai 9-es, 19-es és 29-es tantermek megépítésével.
            A
            műhely újra felszerelése is eredményesen haladt, de hosszú időbe telt míg a háború előtti szintet elérte. Az
            1945-49 közötti időszak az újjáépítés, majd a szocialista fordulat megvalósulásának korszaka volt.</p>

        <p>A középfokú szakoktatás reformja égető szükségszerűségként vetődött fel. A múltból örökölt szakiskolák, felső
            ipariskolák - mint középfokú szakoktatási intézmények - a gimnáziumokhoz képest alacsonyabb rendű, zsákutcás
            iskolák voltak. Ezekben a szakmai középiskolában „… a nevelés igazi útjáról valamilyen okból szélre sodort…”
            növendékeket a gyakorlati pályákra készítették fel, de a műegyetemre vezető utat igyekeztek eltorlaszolni
            előttük. Megoldásra várt tehát: az egységesítés, az iskolarendszerbe illesztés problematikája a középfokú
            iparoktatásban is.</p>

        <p>A szakoktatás problémáinak megoldására tett első nagyszabású kísérlet az 1947/48-as tanévben létrehozott
            műszaki
            középiskola. Ez iskolánkban általános gépészeti szakkal indult. A város régi kívánsága is teljesült, hiszen
            ebben a tanévben (20 esztendei várakozás után) intézetünk védőszárnyai alatt megkezdte működését az
            építőipari
            műszaki középiskola is (a mai Péchy Mihály Műszaki Szakközépiskola elődje). A második világháború utáni
            éveket a
            szakoktatásban az útkeresés jellemezte. Az új iskolatípus: a műszaki középiskola még csak a második
            évfolyamnál
            tart, amikor az 1949. évi középiskolai reform keretében szakgimnáziumokat hoznak létre. Az 1949/50-es
            tanévben
            iskolánk ipari gimnáziumként vas-, fém- és gépipari tagozattal működik. Az építőipari gimnázium ekkor már
            önálló
            iskolaként kezdte meg a tanévet. Ez a tanév a nagy létszámbeli felfutás kezdete: 520 pályázóból 156 első
            osztályos tanulót iskoláznak be a négy első osztályba. Az összes elsős 82 %-a fizikai dolgozók gyermeke.</p>

        <p>Az oktatás tárgyi és személyi feltételeinek biztosítása még mindig sok nehézséget okoz. Ugyanakkor jelentősen
            bővülnek a tanórán kívüli nevelés területei (tanulókörök, sportkör, énekkar, szakkörök, működnek).</p>
        <br><br>



        <h2>Technikumi időszak</h2>
        <p>Az 50-es években végrehajtott erőltetett ütemű iparosítás a nehézipar addig nem látott mérvű fejlődését
            eredményezte hazánkban. Sürgetően vetődött fel - a termelési folyamatban - a mérnök és a szakmunkás között
            álló
            középfokú ipari szakemberek képzésének igénye.</p>

        <p>Az első ötéves terv óriási beruházási keretéből városunk is nagy összeget kapott iparfejlesztésre. Sok új
            üzemet
            hoztak létre, s a meglévők többsége továbbfejlődött. Merőben új technológiákat honosítottak meg a régióban,
            s
            meggyökereztették a modern gépipart. Az extenzív iparfejlődés jeleként gyorsan nőtt az iparban
            foglalkoztatottak
            száma.</p>

        <p>A középfokú műszakiak iránti országos igény városunkban is erőteljesen jelentkezett. Ilyen körülmények között
            a
            Népköztársaság Elnöki Tanácsának 1951. évi 40. sz. törvényerejű rendelete nyomán jöttek létre az ipari
            technikumok. A technikumi képzés bevezetése „… az ipari gimnázium eddigi képzési irányában döntő változást
            jelentett, a szakmai képzés erőteljes érvényre juttatásával!”</p>

        <p>Az 1945 utáni egymást követő gyors profilváltások, s ezzel párhuzamosan végrehajtott főhatóság-változások
            után
            az 1951 és 1970 közötti időszakot a viszonylagos stabilitás jellemezte iskolánk nevelő-oktató munkájában. Ez
            volt a sokat emlegetett technikumi időszak. Egyesek nosztalgiával gondolnak rá vissza, mások számos
            kritikával
            illették és sokan irigykedve nézték a technikumok prosperálását.</p>

        <p>Ma már széles körben elfogadott az a tárgyilagos vélemény, hogy az ipari technikumok - az adott időszakban -
            optimális keretet biztosítottak a középfokú szakembernevelés számára. Ez az iskolatípus rövid idő alatt
            népszerű
            lett, nagy társadalmi presztízst vívott ki magának, s adta a fejlődő ipar számára a jól felkészült
            középkáderek
            ezreit. Az 1950/51. tanévtől a debreceni gépipari technikumban Kövesdy László, majd 1957-től Jánószky Mihály
            igazgatósága idején a nappali, esti és levelező tagozaton több mint 4000 technikus szerzett oklevelet. Az
            50-es
            évek elején a túlzott szakosítás jellemezte technikusképzésünket. Majd az 1956/57. tanévtől általános
            gépipari
            és híradásipari, illetve műszeripari szakon végeztek növendékeink.</p>

        <p> A technikumi időszakban a „… jól képzett, általános műveltséggel és önálló kezdeményező erővel rendelkező…”
            technikusok nevelését - a tantervi anyagot feldolgozó heti 38 órában, s a tanórán kívüli nevelés különféle
            fórumain - eredményesen valósította meg iskolánk tantestülete. Nagy súlyt helyeztek a szélesen alapozott,
            igényes középszintű műszaki műveltség kialakítására. Erre ösztönzött a technikumi óraterv is, amely az
            összóraszám 43 %-át a közismereti tárgyak 33 %-át a műszaki elméleti tárgyak, 24 %-át a szakmai gyakorlati
            tárgyak számára biztosította.</p>

        <p>A technikumi tanulmányokat lezáró képesítő vizsga az érettségivel egyenértékű lévén végzős növendékeink
            számára
            egyenlő esélyt biztosított az egyetemi, főiskolai továbbtanulásban, különösen a műszaki felsőoktatásban.
            Intézetünk 1955-ben vette fel Mechwart András nevét. Az igényes szakmai nevelés elismeréseként az iskola
            kétszer
            kapta meg az akkori főhatóságtól - a Kohó- és Gépipari Minisztériumtól - a kiváló technikum címet.</p>

        <h3>Tanítványaink szép sikereket értek el a tanulmányi versenyeken, az egyetemi felvételi vizsgákon,
            sportversenyeken és az iparban, valamint a társadalmi és gazdasági élet más pontjain.</h3>

        <p>Az a bő két évtized, amikor intézetünk gépipari, majd gép- és híradásipari technikumként működött, az iskola
            történetének egyik legpatinásabb időszaka. Felvételi vizsgával választottuk ki a négyszeres túljelentkezők
            mezőnyéből azokat, akik elkezdhették cseppet sem könnyű technikusi tanulmányaikat. A sokrétű, színvonalas
            képzés
            eredményeként és a fejlődő ipar szakemberigénye miatt jól tudtak beilleszkedni a gazdasági életbe az ifjú
            technikusok. Jelentős részük azonban a végzést követően egyetemi tanulmányokat folytatott. Különösen a
            műegyetemeken volt sikeres a végzősök tanulmányi munkája. Igen sok szép szakmai karrier kezdődött
            iskolánkban. A
            régió, a város gazdasági-társadalmi életének csaknem minden területén nagy számban dolgoztak egykori
            mechwartosok.</p>

        <p>1957-ben a debreceni gépipari és híradásipari technikumtól - ideiglenesen - elvették a Tóth Árpád és
            Bajcsy-Zsilinszky utcák sarkán lévő kollégiumot (noha a tanulók 60-70 %-a vidéki volt.). Azóta is tart ez az
            „ideiglenes” állapot. Az 1958. évi jubileumi ballagáson Kiszely Árpád egykori igazgatónk mondta az ünnepi
            beszédet, majd a Bartók teremben tartott díszünnepélyen a kohó- és gépipari miniszter köszöntötte az 50 éves
            iskolát. Az 1958/59. tanévben kapott iskolánk engedélyt szaktechnikusi továbbképző tanfolyam szervezésére,
            melynek célja a középfokú műszaki szakemberek egy-egy speciális területen való továbbképzése volt. A
            következő
            két tanévben forgácsoló, illetve automatikai szaktechnikusi tanfolyam indult 35-36 (sikeresen felvételit
            tett)
            technikus továbbképzésére.</p><br><br>



        <h2>A szakközépiskolai évek</h2>
        <p>Már az 50-es évek végén felmerül a kultúrpolitika irányítóiban egy iskolareform gondolata, a köznevelés
            „továbbfejlesztésére”. Párthatározatra Oktatási Reformbizottság alakul. Ennek Szakoktatási Albizottsága
            szakközépiskolák létrehozását javasolja éspedig szakmunkások, művezetők képzésére és a technikusok
            alapképzésére. Ezt követően az 1961. évi III. törvény - a középfokú technikumok helyett - két új szakképző
            intézmény-típust hívott életre: az egy szakmára képző és érettségit adó szakközépiskolát, valamint felsőfokú
            technikumot (azzal a céllal, hogy majd ezek fogják biztosítani a technikusképzést). Pár éven belül a
            középiskoláknak majdnem fele már szakközépiskolai képzést folytatott. Sorban jönnek létre a felsőfokú
            technikumok a 60-as évek elején, így iskolánkban is 1962/63-tól esti, majd levelező tagozaton. Az 1961. III.
            törvény végrehajtása azonban mégis akadozik, s intézetünk még egy évtizeden át folytatja a középfokú
            technikusképzést. Végül 1965-ben egy újabb párthatározat korábbi közoktatási koncepciót módosítva
            megállapítja,
            hogy a középiskolai oktatás általánossá tétele még nem reális célkitűzés. Ezt követően olyan döntés
            született,
            hogy az 1961. évi III. törvény alapján létrehozott (s fent említett) szakközépiskolákat és a középfokú
            technikumokat át kell szervezni technikumi modell alapján. Így fogalmazódott meg a szakmacsoportos képzést
            folytató (1965. évi 24. tvr. szerinti) szakközépiskola gondolata az oktatáspolitika irányítóiban.</p><br>

        <p>Iskolánkban az 1964/65. tanévtől - még a technikumi struktúrában - új szakként (a kifutó híradásipari szak
            helyett) pár évre műszeripari technikusképzés indult, de a szakközépiskolai képzésre való áttérést már nem
            sokáig lehetett halogatni. Az 1969/70. tanévben 106 gépész, 35 gépgyártás-technológus elsős diáknak már az
            1965.
            évi 24. tvr. szerinti szakközépiskolai képzés keretében kezdte meg tanulmányait. S ezt a „technikumi
            modellű”
            szakközépiskolai szakmacsoportos képzést a nappali tagozaton 1980/81-ig folytattuk. (Az utolsó technikumi
            osztály 1972-ben végzett a nappali tagozaton, levelezőn pedig 1973-ban.) Az első szakközépiskolai érettségi
            1973
            júniusában volt, s a végzősök két év szakmai gyakorlat után jelentkezhettek csak technikus minősítő
            vizsgára.
            Így aztán a nappali szakközépiskolai érettségizettek - végül is - csak elenyésző számban jutottak el a
            technikusi képesítésig. A levelező tagozaton egészen más helyzet alakult ki. A hetvenes években jelentősen
            megnőtt a levelező szakközépiskolások száma, s ők az érettségi után csaknem teljes létszámban jelentkeztek
            technikusminősítő vizsgára is. Az 1975/76. tanévtől egy évtizeden át közel 2000 hallgató tett sikeres
            technikusminősítő vizsgát gépkarbantartó javító (5.10), gyártástervező (7.10), forgácsoló (3.10), forgács-
            nélküli hidegalakító (2.10), gép- és készülékszerkesztő (8.10), elektronikai műszergyártó és karbantartó
            (12.40)
            és munkavédelmi szakon. Nagyobb felújítási munkák 1968/69-ben (külső tatarozás, műhelytető felújítása) és
            1972/73-ban (központi fűtés és villamos hálózat rekonstrukciója) voltak. Ekkor épült a Györffy Kollégium,
            amelynek építkezésén diákjaink is dolgoztak, s reméltük, hogy kollégistáink majd itt lesznek elhelyezve.</p>
        <br><br>

        <h3>Az utolsó technikusi évfolyam ballagását követően 1973-tól Kovács Gábor matematika-fizika szakos tanár és
            igazgatóhelyettes kapott igazgatói megbízást. Ebben az időben az iskola fenntartását előbb a megye, majd a
            város
            vette át.</h3>

        <h3>Az 1974/75. tanévtől gépész és gépgyártás-technológus tanulóink (módosított műhelytanterv alapján) az
            érettségi-képesítő vizsga keretében szakmunkásvizsgát (esztergályos vagy lakatos) is tettek.</h3>

        <p>A nevelés-képzés színvonalát azonban szívósan tartani tudta az iskola. Az Országos Szakmai Tanulmányi
            Versenyeken ekkor kapott új lendületet a máig tartó mechwartos sikersorozat. Továbbra is jók voltak az
            egyetemi/főiskolai továbbtanulási mutatók. A tanműhely bérmunka tevékenysége korábban ismeretlen lendületet
            vett. A szakközépiskolák „továbbfejlesztését célzó” 1973. évi 25. tvr. szellemében iskolánk az 1978/79.
            tanévtől
            fokozatosan kénytelen volt áttérni a szakmunkásképzési célú szakközépiskolai képzésre: gépi
            forgácsoló-esztergályos, mechanikai műszerész, gépszerelő és karbantartó-lakatos, vezetékes távközlés
            technikai
            műszerész szakmákban. Bázisvállalatok (MGM, HIM, GHG, Posta, MÁV, MEDICOR, MEZŐGÉP, Műanyagfeldolgozó)
            segítségével - a merőben új feladatot - a szakmunkásképzést is sikeresen oldotta meg egykori technikumunk. A
            szakmai versenyeken - az új képzési modellben is - legjobb iskolák közt tartottak számon bennünket.</p>
        <br><br>



        <h2>A technikusképzés újraindítása, a közép- és emelt szintű szakképzés korszaka</h2>
        <p>A szakmai érdekképviseletek (különösen a nagy hagyományokkal rendelkező GTE) kemény, szívós küzdelmet
            folytattak
            ezekben az években a középfokú iskolarendszerű szakképzés megmentéséért, a technikusképzés
            helyreállításáért.
            Iskolánk fontos szerepet vállalt ebben a munkában. Néhány egykori technikummal összefogva és a Fővárosi
            Pedagógiai Intézet Szakfelügyeleti csoportjával együttműködve 1982/83-ban - az iskola 75. jubileumi tanévben
            -
            megindítottuk a középfokú szakmai végzettséget adó (14200) gépszerkesztő szakközépiskolai képzést. A
            színvonalas
            szakképzés keretében egyre inkább prioritást kap az igényes középfokú általános műveltség biztosítása.
            Ennek, s
            a várható változásoknak az előjele, hogy ezen a szakon az orosz nyelv mellett az angol nyelv tanulása is
            kötelező lett. Az 1983/84. tanévben a műszaki igazgatóhelyettes részt vett az MKM által létrehozott - s az
            iskolarendszerű technikusképzés visszaállítását előkészítő - ad hoc bizottságban. Végül az 1985. évi I.
            törvényből fakadó felhatalmazás alapján az 1985/86. tanévben iskolánkban újraindul az iskolarendszerű
            technikusképzés. Az új rendszerű - ötéves - technikusképzés első évfolyamára öt párhuzamos osztályba közel
            180
            tanulót vettünk fel.</p><br>

        <h3>A következő években fokozatosan futnak ki a szakmunkásképzési célú és gépszerkesztő (14200) osztályok, az
            utolsó
            érettségi-képesítő vizsgát ezeken a szakokon 1988-ban tartottuk. S ez ismét egy szakképzési periódus végét
            jelentette iskolánkban.</h3><br>

        <h3>A 80-as évek első fele a tárgyi feltételrendszerben igen jelentős minőségi változásokat hozott, illetve
            indított
            el. A 75. jubileumi tanévben - jórészt Szendrei György igazgatóhelyettes szervező munkájának eredményeként –
            végre lett tornaterme az iskolának.</h3><br>
        <p>Egy kapcsolódó beruházási program keretében a Széchenyi utcai fronton új tanulmányi épületszárny létesült. Az
            udvari műhelyszárny bővítésével ifjúsági klub, majd „udvari” tanterem létesült. Fokozatosan épült ki a
            karbantartó műhely. Vezetői, tanári pályázati tevékenység eredményeként létrejöttek a számítástechnikai, CNC
            technikai, majd később az automatikaoktatás tárgyi feltételrendszerének alapjai. A bővítések ellenére is
            egyre
            szűkebb lett a csaknem 700 fős tanulólétszámnak az egykor 120 tanulóra épített iskola. A 80-as években
            folytatódott, sőt felgyorsult a generációváltás a tantestületben és a tanári létszám is nőtt a tanulói
            létszám
            felfutása, s a kiszélesedő csoportbontások hatására. Az 1985/86-ban újraindult iskolarendszerű ötéves
            technikusképzéssel - minden folytonosság ellenére - iskolánk történetének újabb szakasza kezdődött el. Az
            intézet hagyományinak megfelelő szintű és jelentőségű oktatási-nevelési, szakképzési feladatot kaptunk
            ismét.
            Természetesen a korábbi technikumi idők egyszerű folytatása senkiben sem merült fel. Bár a
            társadalmi-politikai
            struktúra egyelőre még konzerválódott, a gazdasági törvényszerűségek és a technikai haladás
            kikényszeríttette
            már ezekben az években is az oktatás, a szakképzés innovációját. Egyre határozottabban jelentkezett az
            igény:</p>
        <ul>
            <li>megújulásra, a szerkezetváltásra váró ipari-gazdasági környezet, a szülői-társadalmi közvélemény az
                iskolahasználók részéről;</li>
            <li>a képzési tartalom és feltételrendszer korszerűsítésére, modernizálására a szakmai közvélemény részéről;
            </li>
            <li>újfajta munkavállalói szemléletre, viselkedésmódra történő felkészítés iránt a munkaerőpiac részéről.
            </li><br>
            <p>Az újra indított technikusképzés struktúrája és profilja is ezekhez igazodott:</p>
            <li>elektronikai szakmacsoportban híradásipari technikusképzést;</li>
            <li>mechanikai szakmacsoportban gép- és készülékszerkesztő, illetve gépszerelő és karbantartó
                technikusképzést;</li>
        </ul>
        <p>És gépgyártás technológus technikusképzést
            céloztunk meg az indulás évében öt első osztályban. Óvatosságból az elektronikai és mechanikai
            szakmacsoportban
            (2+3-as rendszerű) eleve technikusképzésre irányuló, a gépgyártás-technológiai szakon (4+1-es rendszerű)
            szakmunkásvizsgát és azt követő technikusképzést célba vevő struktúrákkal indultunk. Az eredeti elgondolás
            szerint a 2+3-as rendszerben a második osztály végén alapvizsgával kellett volna kiválasztani a technikus
            ágon
            tanulókat. Pár évig tanulmányi eredmény alapján történt az átrendezés, de számos nehézség miatt később
            abbamaradt ez a fajta szelekció. A 4+1-es modellről a gyakorlat bizonyította be, hogy tanulóink számára nem
            praktikus. Így vált - fokozatosan - egyeduralkodóvá a 2+3-as szakmacsoportos technikusképzési modell
            iskolánkban.</p>

        <p>A képzési tartalom modernizációja felé tett fontos lépés volt 1987/88-ban a (110803) gépgyártás
            technológia-számítástechnikai technikusképzés indítása. Három másik jó nevű, egykori technikum műszaki
            munkaközösségével közösen kifejlesztett tanterv alapján máig korszerű képzési tartalmat sikerült
            kidolgoznunk.
            Sok területen a tényleges feltételrendszert meghaladó képzési tartalmat „álmodtuk meg”. Majd szívós és
            szakmailag kvalifikált fejlesztő munkával lépésről lépésre teremtettük meg a feltételeket is. Ehhez
            innovatív és
            áldozatkész, tehetséges szakmai team állt rendelkezésre iskolánkban.</p>

        <h3>Az iskola 80. jubileumi tanévében a Széchenyi utcai épületszárny emeletráépítésével (és padlásterével)
            tovább
            bővült ugyan iskolánk, de a 700 fős tanulólétszám és a sokféle szak számára így is igen zsúfolt volt.</h3>

        <p>Az 1989/90. tanévben kezdte meg - a híradásipari szakos osztályok kiválásával - önálló iskolává fejlődését a
            Gábor Dénes Műszaki Szakközépiskola. Ez a tanév ismét szép sikereket hozott az Országos Szakmai Tanulmányi
            Versenyen, s az újra indított technikusképzés nagy seregszemléjén is letettük névjegyünket. (Hat versenyzőnk
            volt a legjobb 10 között, „dobogós” helyezésekkel árnyalva.) Előkelő helyre került intézetünk az ország
            szakközépiskoláinak egyetemi, főiskolai felvételi rangsorában, s ezt máig tartjuk is. Ebben a tanévben, 1990
            júniusában - hosszú szünet után újra - technikusképesítő vizsgákat tartottunk, s a korábbi technikumok
            alapításának 40. évfordulóján az első technikusavató ünnepélyen 72 ifjú növendékünk vette át technikusi
            oklevelét.</p>

        <p>Technikusképző intézetünk 1990 szeptemberében - több hasonló képzési célú intézménnyel együtt műszaki
            középiskola lett. Ez az elnevezésbeli változás egyrészt a technikusképzési cél megjelölését szolgálta,
            másrészt
            egy régebbi progresszív időszak iskolatípusának folytatására emlékeztetett. Az 1990/91. tanév a képzési
            tartalom
            újabb korszerűsítésének előmunkálatai, a tárgyi feltételrendszer megújításának előkészítése, a nevelőmunka
            ideologikus elemeinek kiiktatása jegyében zajlott le. Megkezdődtek tanáraink nyugat-európai tanulmányútjai.
            Már
            1990-ben, s 1991-ben egy-egy mérnöktanár tanulmányozhatta a nyugati szakképzést. Ennek nyomán alakult ki
            augsburgi testvériskolai kapcsolatunk. Ebben a tanévben készítettük el - végül is sikeres - pályázatunkat az
            Emberi erőforrások fejlesztését célzó (világbanki hitellel támogatott) projektben való részvételre.</p>

        <p>Iskolánk vezetésében három évtizedes sikeres részvétel és 18 éves eredményes igazgatói működés után 1991
            decemberében Kovács Gábor nyugállományba vonult. Dr. Kárpáti László okl. gépészmérnök, mérnöktanár, korábbi
            műszaki igazgatóhelyettes lett a Mechwart András Gépipari Műszaki Középiskola 9. igazgatója.</p>

        <p>Sikeresen működő iskolánk ismét korszakhatárhoz érkezett, hiszen merőben új gazdasági-társadalmi viszonyok
            kialakulásának küszöbére lépett hazánk, régiónk. Az ipari-gazdasági háttér gyökeres átalakulása, alapvetően
            új
            munkaerő piaci helyzetet teremtett. Az iskolában, s különösen a szakképzésben is új szemléletre,
            gondolkodásmódra kellett átváltani.</p>

        <h4>Öt évfolyamú műszaki középiskolai képzésünk struktúrájának lényege:</h4>
        <ul>
            <li>Az I-IV. osztályban a középfokú általános műveltséget adó tantárgyak (benne egy kötelezően választandó
                idegen
                nyelv) tanulása kap vezető szerepet.</li>
            <li>Ezt egészítik ki a szakmacsoportos középfokú általános szakmai műveltséget
                nyújtó műszaki előkészítő tantárgyak.</li>
            <li>Ez a képzési periódus közismereti érettségivel zárul (magyar, történelem,
                matematika, fizika).</li>
            <li>Az érettségi után egyetemi-főiskolai továbbtanulás, munkába állás, illetve (ötödéves) technikusképzés
                között
                választhatnak a tanulók.</li>
            <li>A technikus-képző évfolyamon idegen nyelv mellett csaknem kizárólag szakirányú
                tárgyakat tanulnak a technikusjelöltek.</li>
            <li>Itt a gyakorlati oktatás különösen hangsúlyos. A tanulmányokat írásbeli,
                gyakorlati és szóbeli részből álló technikusképesítő vizsga zárja le.</li>
        </ul>

        <h2>Az innováció útján</h2>
        <p>A gyorsuló ütemű technikai fejlődés, a gazdasági-munkaerőpiaci változások szakképzésünk állandó fejlesztésére
            késztette iskolánkat. Ez motiválta kollégáinkat a 80-as évek végén, amikor az Országos Központi Kutatási
            Fejlesztési Tanács Gépipari programjának (OKKFT G6) pályázatait írták, s számottevő fejlesztési támogatást
            kaptunk ún. csúcstechnológiák meghonosítására. Ugyanez volt a gyártástechnológia-számítástechnika szak
            kimunkálásában való részvétel indítéka.</p>

        <p>További fejlesztési lehetőséget láttunk abban is, hogy ezen a szakon folytatott technikusképzésünket
            tantervileg
            is illesszük a hasonló osztrák képzéshez, az eurokvalifikáció első lépéseként. Így kezdtük meg az 1995/96.
            tanévben az egyeztetett osztrák-magyar tanterv szerinti technikusképzést. A képzési struktúra mélyreható
            változását, a művelődési tartalom és a profilok igazi megújítását, a feltételrendszer lendületes
            innovációját
            azonban az ún. világbanki projektben való részvételünk hozta. A szakképzési fejlesztő program 1991 tavaszán
            kiírt pályázati felhívására 188 iskola pályázata érkezett be, köztük a miénk is, felvázolva a fejlesztési
            elképzeléseket. A bíráló bizottság döntése alapján iskolánk is a 61 nyertes közé került, s a Munkaügyi
            Minisztérium szerződést kötött velünk és fenntartónkkal. Kezdetben iskolánk csak a fémtechnikai (gépészeti)
            szakmacsoportban indult, majd 1993-tól az informatikai szakmacsoportba is bekapcsolódtunk (a városi
            önkormányzat
            egyetértő támogatásával). </p>
        <h4>Az emberi erőforrások fejlesztésére kiírt projektben való részvételünk legjobb haszna
            az volt, hogy iskolánk továbbra is emelkedő pályára került, hiszen:</h4>
        <ul>
            <li>az eszközfejlesztési program keretében mintegy 40 millió Ft értékű támogatást kaptunk (bár eltérő
                mértékben), de
                szinte valamennyi tantárgycsoportot érintően;</li>
            <li>az új szakképzési modell kimunkálása során a NAT és az új közoktatási törvény megjelenését jóval
                megelőzve olyan
                szakképzési struktúrában kezdtünk el gondolkodni - tervezni - kísérletbe fogni, nagyon értékes
                tapasztalatot
                szerezni, melynek általános bevezetése 1998-tól megindul;</li>
            <li>fogadókészek lettünk nem csupán a NAT és az új OKJ-s képzések bevezetésére, de egy következő (bizonyos
                értelemben a folytatást jelentő) projektben való részvételre;</li>
            <li>intézetünket az innovatív, az új technikát fogadni kész (és képes) iskolák közt tartják számon nemcsak a
                városban (a régióban), de országosan is;</li>
            <li>tanáraink korszerű és alapos tantervfejlesztési ismeretre és tapasztalatra tettek szert;</li>
            <li>jelentős számban vettek részt külföldi tanulmányutakon kollégáink, gazdagítva ezzel szaktudásukat,
                szélesítve
                látókörüket, tapasztalataikat;</li>
        </ul>
        <p>A képzési tartalmak, sőt képzési profilok és irányok kiválasztásába és realizálásába ilyen direkt módon soha
            sem
            volt még módunk beleszólni (az önállóság és felelősség terhét is megismerve);
            a világbanki projekt révén az iskola talpon tudott maradni (nyitni tudott korszerű képzési irányok felé),
            biztosítani tudta a további fejlesztés bázisát, megőrizte hagyományos presztízsét.
            Különösen látványos fejlesztést hajtottunk végre a csúcstechnikák terén. Az iskola számítógép program
            keretében,
            1983-ban nálunk megjelent első számítógéptől indulva igen nagy utat tettünk meg. Technikus képzésünk
            szaktárgyi
            oktatását erősen áthatja a számítástechnika alkalmazása. A világbanki szakképzési reformkísérlet
            felfutásával
            tanulóink fele informatikai technikusi képesítést szerez. A felnőttképzésben igen jelentős eredményeket
            értünk
            el a számítástechnikai kultúra elterjesztésben.</p><br>

        <h4>2002-ben 40 év Mechwartban töltött szolgálat, 18 év műszaki igazgatóhelyettesi, 10 év sikeres igazgatói
            tevékenység után Dr. Kárpáti László nyugalomba vonult, Dr. Barcsa Lajos okl. gépészmérnök, szakközgazda,
            okl.
            mérnöktanár kapott igazgatói kinevezést Debrecen Megyei Jogú Város Közgyűlésétől.</h4>

        <h3>Napjainkban - az elődök nyomdokain haladva - az iskola kettős küldetést teljesít:</h3>
        <ul>
            <li>- Magas szintű közismereti, műszaki és informatikai képzéssel felkészíti a tanulókat a felsőfokú
                továbbtanulásra;</li>

            <li>- Igényes, korszerű szakmai, gazdasági, nyelvi képzéssel igyekszik megfelelni a környezet elvárásainak,
                a
                munkaerőpiacon azonnal hasznosítható szakismeretekhez „kenyérkereső szakmához” juttatni tanulóit.</li>
        </ul>
        <h4>Az iskola továbbra is - az eddig sikeres két szakterületen - a gépészeti és informatikai szakmacsoportban
            kíván
            közép- és emelt szintű képzést folytatni.</h4>

        <h3>Mindezeket szem előtt tartva:</h3>
        <ul>
            <li>- A 2002/03-as tanévtől német két tanítási nyelvű szakközépiskolai osztály indult.</li>

            <li>- A 2003/04-es tanévben emelt óraszámú (heti hatórás) angolnyelv-oktatás jelent meg a palettán.</li>

            <li>- Folyamatosan megújította az intézmény az 1998. évben megszerzett ECDL vizsgáztatási jogosultságot. Ma
                már a
                végzős tanulók 90% - az ECDL bizonyítványt is megszerzi tanuló évei alatt.</li>

            <li>- 2002-től az iskola a CISCO lokális akadémiája. Az intézmény tanulói megkaphatják a világ 130
                országában
                elfogadott ún. CISCO Hálózati Akadémiai oklevelet.</li>

            <li>- Az iskolában korszerű CNC oktató kabinet került kialakításra. Így mind a mechwartos tanulók, mind
                külső
                hallgatók megszerezhetik az intézményben a munkaerőpiacon keresett CNC gépkezelő szakképesítést.</li>

            <li>- 2004-től az iskola akkreditált felnőttképzési intézmény is. Ez lehetőséget biztosít az intézmény
                számára, hogy
                a környező vállalatok, igényeinek megfelelően a munkaerőpiaci képzésbe közvetlenül bekapcsolódjon, ill.
                az
                iskola tanulói a mechwartos éveik alatt több szakképesítést szerezve növelhetik elhelyezkedési
                esélyeiket.</li>

            <li>- 2005-től az iskola a gépészeti és az informatika szakterületen akkreditált vizsgaközpontként is
                működött. Így
                más szervezetek is felkérhették iskolánkat vizsgáztatásra.</li>

            <li>- 2005-től az iskola ECDL vizsgaközpont. Ez a vizsgalehetőség a tanulók gazdasági ismereteinek
                szélesítését
                hivatott szolgálni.</li>

            <li>- Az elhelyezkedés segítése érdekében 2006-tól az intézmény az ún. EUROPASS bizonyítványt is kiállítja
                tanulói
                számára.</li>
        </ul><br>
        <p>A Mechwart folyamatosan jó kapcsolatot tart fenn a környező vállalatokkal, intézményekkel. Az iskola közel
            száz
            vállalkozással épített ki képzéssel vagy támogatással összefüggő kapcsolatot 2006 és 2008 között a Hajdú
            Bihar
            Megyei Kereskedelmi és Iparkamarával sikeres közös európai uniós pályázaton vett részt az intézmény.
            2008-tól
            eredményesen működtetünk a szakképző évfolyamunkon egy közvetlen vállalati kapcsolattal rendelkező, a
            tananyagtartalomba a vállalat igényeit beépítő iskolarendszerű képzés szerint szervezett osztályt. A
            Mechwart a
            tanárképzés eredményes gyakorlóhelye. 2004-től az iskola használhatja „A Debreceni Egyetem Partneriskolája„
            címet. Az Országos Közoktatási Intézet évenkénti kiadványának adatai szerint a Mechwart mind a
            továbbtanulási
            mutatók, mind az Országos Szakmai Tanulmányi Versenyek mutatószámai alapján az ország szakközépiskoláinak
            élmezőnyében halad. A 2004. évben Debrecen Megyei Jogú Város Közgyűlése „DEBRECEN VÁROS KÖZOKTATÁSÁÉRT”
            díjat
            adományozta az intézménynek.</p>

        <p>>Örvendetes, hogy a jó hazai közismereti és szakmai versenyeredmények mellett, 2007-tel kezdődően, nyolc éven
            át
            folyamatosan mechwartos diákok képviselhették hazánkat az informatikai hálózatos szakterület nemzetközi
            viadalain is, az ún. EuroSkills, WorldSkills versenyeken. A mechwartosok az informatikai hálózatos európai,
            és a
            világversenyeken is az élvonalban teljesítettek.</p><br>



        <h2>Fenntartóváltás az iskolarendszerben, a szakgimnáziumi korszak</h2>
        <p>2013-tól a köznevelési feladatellátás szakmai színvonalának emelése, az egyes településeken lévő eltérő
            lehetőségek miatti különbségek csökkentése, az esélyegyenlőség növelése érdekében Magyarországon az állam
            nagyobb szerepet kívánt vállalni a közoktatásban. E törekvés jegyében 2013. január 1-től iskolánk két és fél
            évig az Emberi Erőforrások Minisztériuma irányítása alatt álló központi hivatal, a Klebelsberg
            Intézményfenntartó Központ fenntartásában működött.</p>

        <p>A nemzetgazdaság fejlődése, a jelentkező szakemberhiány a magyar szakképzési rendszer fejlesztő, korszerűsítő
            átalakításának szükségességét hívta életre. E feladatot a Nemzetgazdasági Minisztérium keretein belül volt
            célszerű megoldani.</p>

        <p>Így 2015. július elsejével Magyarországon 44 önállóan gazdálkodó költségvetési szervként működő, a
            Nemzetgazdasági Minisztérium fenntartásába tartozó szakképzési centrum jött létre. A korábban jellemzően
            önkormányzati iskolák, illetve 2013. január 1-től 2015. június 30-ig a Klebelsberg Intézményfenntartó
            Központ
            fenntartásában működő szakképző intézmények, a centrumokba tömörültek. Hajdú- Bihar megyében két szakképzési
            centrum alakult, az egyik Debrecen, a másik Berettyóújfalu székhellyel.</p>

        <p>július 1-től a Mechwart a Nemzetgazdasági Minisztériumfenntartásában, a Nemzeti Szakképzési és Felnőttképzési
            Hivatal, mint középirányító hatóság iránymutatása szerint, a Debreceni SZC Mechwart András Gépipari és
            Informatikai Szakközépiskolájaként működött tovább.
            A szervezeti átalakulás mellett korszerűbbé, a gazdaság igényeihez jobban illeszkedővé vált a képzés
            tartalma
            is. A kötelezővé váló szakmai érettségi vizsgatárgy bevezetése lehetővé tette, hogy már az érettségi
            bizonyítvány bizonyos munkakörök betöltésére jogosítson. A tanulmányaikat az intézményben tovább folytató
            tanulók egy év alatt megszerezhetik a gépgyártás-technológiai technikusi vagy hálózattelepítő és üzemeltető
            informatikusi oklevelet. A tartalmi korszerűsítés az iskola nevének változásában is megjelenik. 2016.
            szeptember
            1-től iskolánk a Debreceni SZC Mechwart András Gépipari és Informatikai Szakgimnáziuma nevet viseli. E név
            talán
            az eddiginél erőteljesebben hangsúlyozza az iskola kettős feladatát: Felkészíteni a felsőfokú
            továbbtanulásra,
            valamint korszerű szakmai ismereteket nyújtva elhelyezkedési lehetőséget biztosító, az OKJ-ban jegyzett
            kenyérkereső szakmához juttatni a végzős tanulót.</p>

        <p>2018 májusától az Innovációs és Technológiai Minisztérium vette át a szakképzés területét. Így ettől az
            időtől a
            Mechwart, az Innovációs és Technológiai Minisztérium fenntartásában, a Nemzeti Szakképzési és Felnőttképzési
            Hivatal - mint középirányító hatóság - iránymutatása szerint, a Debreceni SZC Mechwart András Gépipari és
            Informatikai Szakgimnáziumaként működik.</p>

        <p>Iskolánk a fenntartóváltozások, szervezeti átalakulások közepette is mindvégig megőrizte vezető helyét az
            ország
            szakképző intézményeinek sorában. A kompetenciamérések, az érettségi eredmények, a versenyszereplések
            alapján az
            intézmény továbbra is az ország szakgimnáziumainak élmezőnyében halad. Miközben a demográfiai hullámvölgy
            miatt
            a középiskolába jelentkezők száma csökkent, a Mechwart a környezet elvárásaihoz igazodva, továbbra is jó
            képességű, szorgalmas tanulók felvételével növelte a tanulói létszámát.</p>



        <p>Bár 2013-tól nem Debrecen a területén működő iskolák fenntartója, az intézmények s a város kapcsolata
            továbbra
            is szorosan együttműködő. Így van ez a Mechwart esetében is. A város segíti működésünket, iskolánk pedig a
            helyi, rohamosan fejlődő gazdaság igényeihez igazodva, igyekszik megfelelni a környezet elvárásainak. Ezért
            igyekszünk szoros kapcsolatot kiépíteni a már itt lévő, s az újonnan betelepülő vállalatokkal, a gazdasági
            kamarával, a különböző intézményekkel, a Debreceni Egyetemmel. Ezért indítunk 2017-től a meglévő
            tanteremhiányunk ellenére, a korábbi négy, kilencedikes osztály helyett évenként öt osztályt.</p>
    </div>
    <footer class="Also">
        <h4>Debrecen Megyei Jogú Város Önkormányzata elismeri, értékeli törekvésünket. 2018-ban iskolánk 110. tanévében
            az
            iskola tantestületét, a 2004. évi elismerés után másodszor is kitüntette
            a DEBRECEN VÁROS KÖZOKTATÁSÁÉRT címmel.</h4>
    </footer>
</body>

</html>

            </main>

            <footer>
                <p>&copy; 2025 Weboldal Család</p>
            </footer>
        
        </div>
    
    </body>

</html>